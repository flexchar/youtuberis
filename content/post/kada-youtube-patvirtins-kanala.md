+++
title 				= "Kada YouTube patvirtins / monetizuos mano kanalą?"
date 				= "2018-05-22T16:14:12+02:00"

url					= ""
slug                = "kada-youtube-patvirtins-monetizuos-kanala"
disqus_identifier   = "1526998452"

draft				= false
comments 			= true

kategorijos         = ["naujienos"]
temos      	        = ["monetizacija"]

description			= ""
subtitle 			= "Tikslios datos nėra, tačiau galima tikėtis iki Birželio pabaigos"

images              = [
    "https://res.cloudinary.com/youtuberis/image/upload/c_fill,g_faces:center,h_1080,q_auto,w_2160/v1527186952/yt-adpocalypse.jpg",
    "https://res.cloudinary.com/youtuberis/image/upload/q_auto:eco/v1527185928/channel_approved_monetization.png",
]
+++

Jau metai, kai YouTube įžengė į demonetizacijos laikotarpį. O prasidėjo viskas nuo taip vadinamos _adpokalipsės_, kai didieji prekiniai ženklai išsigando, kad Google rodo jų reklamas šalia _negerų_ vaizdo įrašų ir taip gadina jų _brendą_. Suprantama, Google nenorėdama prarasti pajamų pradėjo demonetizuoti kanalus, diegti įvairiausius filtrus ir didinti reikalavimus, peržiūrėti vaizdo įrašus.

<!--MORE-->

## YPP Atnaujinimai

Sausio 16-ja (2018) YouTube atnaujino savo partnerių programą (trump. YPP) pradėdama reikalauti, kad kanalai norėdami monetizuoti savo turinį turėtų bent **4 000 valandų** peržiūrų per paskutinius **12 mėnesių** bei **1 000 prenumeratorių**. Pateisindami šį pokytį kaip pastangas siekiant apsaugoti platformą nuo, trumpai sakant, šlamšto. Ir kol aš manau, kad tikslas yra sveikintinas, įgyvendinimas, deja, - nelabai...

> Bėda yra tame, kad YouTube yra tiesiogine to žodžio prasme milžiniška platforma. Sunku įsivaizduoti kiek žmogiškųjų išteklių reikia norint peržiūrėti kiekvieną kanalą/įrašą. O reikalai tampa dar sunkesni, kai į pagalbą pakviečiamas dirbtinis intelektas (dar žinomas kaip Ad Bot'as). Nors pastarasis turi daug potencialo, kol kas jam dar daug kur tobulėti.

## Pažadai

Grįžkime prie temos. Minėti pakeitimai įsigaliojo vasario pabaigoje. YouTube pradžioje tikėjosi peržiūrėti visus kanalus per porą mėnesių, po to iki [Balandžio pabaigos][end_of_april]. Deja, pažadai primena politika, iki rinkimų daug ir gražių, o kai laikas ištesėti - nieko.

Balandžio 20 dieną (va, koks ironiškas sutapimas mąstant kaip _taikliai_ jų Ad Bot'as demonetizuoja) išgirdome naują pažadą - tikisi peržiūrėti iki [Birželio galo][end_of_june]. Praktiškai mėnuo nuo dabar.

Taip pat buvo atskleista, kad kanalai su daugiau peržiūrų bus peržiūrėti greičiau nei kuklesni konkurentai.
> We're currently reviewing **channels** with the **most views first**, as the potential revenue is likely higher for those channels.

## Jau greitai

Tad belieka tikėtis, kad per ateinantį mėnesį ir **tu** išvysi tą širdžiai mielą eilutę

{{% figure src="https://res.cloudinary.com/youtuberis/image/upload/q_auto:eco/v1527185928/channel_approved_monetization.png" title="Congratulations! Your channel has been approved for monetization" alt="Congratulations! Your channel has been approved for monetization" %}}

O tuo tarpu linkiu sėkmės ir toliau auginant auditoriją!

Beje, plačiau gali rasti šioje [/r/youtube temoje][reddit]. Bei diskutuodamas komentaruose.

[end_of_april]: https://twitter.com/TeamYouTube/status/968877931069091840
[delay_in_april]: https://twitter.com/TeamYouTube/status/981515531617558531
[end_of_june]: https://productforums.google.com/forum/#!topic/youtube/ulNylqaITRs
[reddit]: https://www.reddit.com/r/youtube/comments/7xkcll/psa_the_ad_bot_update_and_reposted/