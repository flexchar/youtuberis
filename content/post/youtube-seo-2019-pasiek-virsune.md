+++
title               = "YouTube SEO 2019 - Pasiek viršūnę"
date                = "2019-03-29T20:06:32+01:00"

url                 = ""
slug                = "youtube-seo-2019-pasiek-virsune"
disqus_identifier   = "1553886392"

draft               = false
comments            = true

kategorijos         = ["youtube", "auditorija", "patarimai"]
temos               = ["optimizacija", "meta", "seo"]

description         = "Keletas įžvalgų kaip optimizuoti video informaciją, kad jis patektų į paieškos rezultatų viršūnę"
subtitle            = "Keletas įžvalgų kaip optimizuoti video informaciją, kad jis patektų į paieškos rezultatų viršūnę"

images              = [
]
+++

Labas!

Ar žinojai, kad 90% visos YouTube augimo sėkmės tiesiog ir yra sėkmės reikalas. Arba kitaip - laikas, kai YouTube pradeda rekomenduoti tavo vaizdo įrašus ir jie atsiranda arba tituliniame puslapyje, arba dešiniajame stulpelyje.

Tiesa, kad patekti į šią loteriją, reikia padaryti namų darbus ir optimizuoti savo turinį. O plačiau jau netrukus!

## Paieškos algoritmas

Kaip veikia pats paieškos algoritmas yra viena didžiausių Google paslapčių, tačiau yra keletas žinomų kriterijų, kuriuos netiesiogiai išpildydami gauname geresnius šansus. Tačiau pirmiausia reikia suprasti, ko paieškos algoritmas nori ir kaip jis veikia.

## Kaip YouTube atrenka vaizdo įrašus

Visų pirma, Google yra pelno siekianti kompanija, tad nenuostabu, kad su YouTube judama ta pačia linkme. Pagrindinis pajamų šaltinis yra reklamos, jos yra prie vaizdo įrašų, tad visai kaip ir mes patys, YouTube siekia to pačio - peržiūrų!

Algoritmas vertina vaizdo įrašus pagal tai, kiek tikėtina, kad žmonėms tai patinka, ir rekomenduoja jį kitiems. Jei daugiau žmonių susidomi ir peržiūri - rekomenduoja dar daugiau, jei ne - tada ne. Beskaitinėdamas YouTube reddit forumo dalį dažnai pastebiu daug nepasitenkinimo _Trending_ skiltimi. Sakoma, kad vaizdo įrašai yra nesąmonė. Tačiau realybė yra tokia, kad kažką sudomino, tas peržiūrėjo visą, tada algoritmas pradėjo siūlyti kitiems, tiems ir patiko ir taip prasiskynė kelią iki pirmo puslapio.

Paprastai sakant, svarbu, kad tavo video būtų pastebėtas ir sudomintų žiūrovus. Būtent SEO yra viena iš svarbiausių dalių padedant algoritmui suprasti apie ką yra tavo video. Tad pradėkime!

## Vaizdo įrašo meta

Toliau pasidalinsiu savo įžvalgomis apie YouTube meta informaciją, kas svarbu, ką reikia pildyti ir kaip.

## Miniatiūra

Angliškai žinoma kaip _thumbnail_. Kone vienas svarbiausių elementų pritraukiant žiūrovą. Priklausomai nuo vietos, svetainės lankytojas geriausiai mato tavo nuotrauką ir pavadinimą (o gal tik dalį pastarojo). Darant vieną svarbu pasirūpinti, kad gerai atrodytų tiek kompiuterio ekrane - didelė, tiek telefono programėlėje - maža.

Štai keletas pavyzdžių:

{{% figure
src="https://res.cloudinary.com/youtuberis/image/upload/c_fill,g_center,q_auto:eco/v1553883681/thumbnails.png"
title="Didelės miniatiūros" alt="Didelės miniatiūros" %}}

{{% figure
src="https://res.cloudinary.com/youtuberis/image/upload/c_fill,f_auto,h_1950,x_0,y_0/v1553887421/thumbnails_mobile.png"
title="Mažos miniatiūros" alt="Mažos miniatiūros" %}}

## Pavadinimas

Vienas paprasčiausių bet tuo pačiu ir svarbiausių elementų. Pavadinimas yra antra matomo komplekto dalis, kurios pirmoji pusė - miniatiūra. Pavadinimas turėtų būti apie patį įrašą. Tikslus, trumpas, tiesiai prie reikalo. Šiame amžiuje populiaru naudoti _clickbait_ antraštes ir tai nebūtinai yra blogai tol, kol video atneša kažkokią vertę.

## Aprašymas

Būtent čia yra puiki proga pristatyti savo video. Pirmos porą eilučių yra pačios svarbiausios, nes jos matomos paieškos rezultatuose bei peržiūros lange. Tad gera mintis išnaudoti jas užkabinant svetainės lankytoją. Pats aprašymas turėtų susidaryti iš trumpo pristatymo/aprašymo, papildomos įdomios informacijos (galima išplėtoti kažkokią mintį arba pateikti BONUS patarimą) ir tada aktualios nuorodos - tavo socialiniai tinklai, galbūt rekomenduoti produktai (galimai su papildomu uždarbiu), nuoroda į kanalą ar grojaraštį (angl. playlist).

Matai, svarbiausia yra laikas praleistas tavo video peržiūros lange. Kas be ko, pati esmė yra pačio video **peržiūros laikas**, kuris kuo **ilgesnis**, tuo **geresnis**. Bet, jei dar sudominsi žiūrovą ir išlaikysi jį pas save, YouTube tai patiks.

## Žymos

Ko gero mažiausiai svarbi meta informacija. Jau keletas metų kaip YouTube yra gerai pažengęs ir pats išanalizuoja tavo video tiesiogiai jį peržiūrint (AI ir Machine Learning reikaliukai).

Tad minimaliai apsimoka pateikti keletą tikslių raktažodžių (angl. keywords), apibūdinančių temą ar turinį, ir to turėtų būti per akis.

## Vertimas/multi-kalbos

Yra toks principas - kuo daugiau, tuo geriau. Tas pats ir su meta informacijos vertimu. Tačiau neverta persistengti. Svarbu įvertinti dabartinę situaciją: peržiūrėti statistiką ir, jei yra specifinė kitakalbė auditorija, kuri išsiskiria iš statistikos, tad galima apmąstyti ir pateikti meta informacijos vertimus. Na aišku, jei ir pats kalbi ta kalba.

## Subtitrai

Jei tavo vaizdo įrašuose kalbama, tada verta apmąstyti pateikimą titrais. Pirmiausiai tai suteikia tiksliausią informaciją paieškos algoritmui. Gal jau ir pastebėjai angl. _auto-generated_ titrus. YouTube bando sukurti juos siekdama tiek pagerinti UX žiūrovams, o svarbiausia tiek suprasti, apie ką yra video. Taip gali indeksuoti ir pateikti tikslesnius paieškos rezultatus.

Keletas dalykų:

- Nereikėtų sukčiauti ir dėti melagingą informaciją, nes lauks liūdna pabaiga;
- Jei verčiama į užsienio kalbą, apsimokėtų įtraukti ir meta informacijos vertimą;
- Galima leisti žiūrovams pateikti titrus ir tada tau telieka peržiūrėti ir patvirtinti;

## Peržiūros laikas

Nors YouTube paieškos algoritmo detales laiko paslaptį siekdama išvengti sukčiavimų, yra pateiktos rekomendacijos - kaip optimizuoti vaizdo įrašus paieškos varikliams arba tiesiog video SEO.

Vienas aktualiausių dalykų, ką norėčiau dar kartą paminėti yra **peržiūros laikas**, laikas praleistas YouTube, kurį įtakoji tu bei žiūrovo elgesys. Paprastai sakant, kuo ilgiau tu sugebi išlaikyti žiūrovą pas save, ar tai video, ar tai bendravimas po juo, tuo labiau būsi mylimas YouTube.
