+++
title 				= "Kaip vienas žodis gali padidinti YouTube peržiūras"
date 				= "2018-03-08T12:33:13+01:00"

url					= ""
slug                = "kaip-vienas-zodis-gali-padidinti-youtube-perziuras"
disqus_identifier   = "1521113593"

draft				= false
comments 			= true

kategorijos         = ["patarimai"]
temos      	        = ["youtube", "perziuros", "demesys"]

subtitle	 		= "Bent vienas 'tu' vaizdo įrašo pradžioje peržiūrų skaičių gali padidinti 66%. Ir beveik dukart - jei 'tu' pavartotas dukart"

images              = [
    "https://res.cloudinary.com/youtuberis/image/upload/c_fill,g_faces:center,h_1080,q_auto,w_2160/v1523443989/lucas-lenzi-573687-unsplash.jpg",
    "https://res.cloudinary.com/youtuberis/image/upload/c_fill,g_south,h_1080,q_auto,w_2160/v1523443991/jamie-street-564923-unsplash.jpg"
]

aliases             = [
    "kaip-vienas-zodis-gali-padvigubinti-youtube-perziuras"
]
+++

Tyrimas atskleidė, kad pavartodamas žodį **_TU_** tu gali padidinti savo YouTube vaizdelių peržiūras ir patinka paspaudimus bei komentarus net keletą kartų. Susipažink su šio tyrimo rezultatais ir pritaikyk juos savo kūryboje jau dabar.

<!--more-->

Jau kurį laiką su tavimi norėjau pasidalinti įdomaus Hey.com ir TubeBuddy atlikto tyrimo ([2]) rezultatais - kaip tiesiog dažniau vartojant įvardį **_TU_** tu gali padvigubinti YouTube vaizdo įrašo peržiūras ir žiūrovo susidomėjimą. Šiame straipsnyje pasistengsiu kuo glausčiau tave supažindinti su tyrimu pateikdamas svarbesnius faktus kartu su savo nuomone.

YouTube yra labai konkurencinga platforma, ir visai nesvarbu ar tu esi vlogeris ar bandai parduoti produktą, pagrindinis tavo **tikslas** yra išlaikyti **žiūrovo dėmesį kuo ilgesnį laiką**. Deja, sudominti žiūrovą nėra taip lengva ir tam turi vos keletą sekundžių, priešingu atveju jis nustos žiūrėti ir tu prarasi potencialų žiūrovą. O liūdniausia yra tai, kad jei jo turinys nesudomins, jis galbūt niekada ir nebesugrįš.

## Kas per tyrimas

Įrankio TubeBuddy ir portalo Hey.com įkūrėjai susibūrė ir kartu ištyrė beveik 30 tūkstančių vaizdo įrašų kaip žodžio _TU_ vartojimas lyginant su tais, kurie visiškai nenaudojo įvardžio, gali įtakoti vaizdo įrašo peržiūras ir žiūrovo sąveiką (patinka paspaudimai, komentarai, kortelės ir t.t.)

Netempsiu gumos ir pradėsiu nuo deserto, tačiau dėl tavęs pačio (-ios) rekomenduoju perskaityti iki galo, nes _"big picture"_ taip pat svarbu.

> **Tyrimo rezultatai atskleidė, kad pavartojant _TU_ tik per pirmas 5 sekundes peržiūros gali padidėti 66%. Ir praktiškai padvigubėti 97% - jei _TU_ pavartojamas du kart pirmosiomis 5 sekundėmis.**

Šis atradimas rodo aiškų pranašumą vaizdo įrašams, kurie pradeda frazėmis _"Šiandien **tau** parodysiu, kaip **tu** gali..."_ (žr. [30 būdų kaip pasakyti tu][5]). Bet pirmos penkios sekundės dar ne viskas, tyrime buvo palyginti keli laiko langai: 0-5, 6-11 ir 11-30 sekundės imtinai. Rezultatai atskleidžia, kad efektyviausias _TU_ jaučiamas pirmajame lange, pavartojant vieną kartą padidina peržiūrų mediana 66% ir žiūrovo sąveikos mediana 68%. Visgi naudojant įvardį _TU_ ar jo sinonimus dažniau pirmosiomis 30 sekundžių didina žiūrovo sąveiką ir paspaudimus _patinka_.

Tiesa nors paspaudimai _patinka_ tiesiogiai neįtakoja vaizdo įrašo populiarumo, ar reitingavimo YouTube platformoje, nes YouTube pagrindiniu rodikliu laiko žiūrėjimo laiką (angl. watch time)...

> Verta paminėti, kad **peržiūros laikas** (angl. watch time) matomas YouTube Analytics nėra tiesioginis atvaizdas rodiklio, kuris naudojamas reitingavimo algoritme. Kompanija tai laiko paslapty siekiant išvengti sukčiavimo. Tačiau **tau**, kaip turinio kūrėjui, tai vis tiek išlieka kaip vienas **svarbiausių rodiklių**.

...visgi galima pastebėti teigiamą įtaką peržiūrų atžvilgiu, ir galų gale, tai gali atnešti didesnes pajamas. Ar tai būtų daugiau reklamų per tą pačią peržiūrą, ar brangesnė pati reklama, ar tiesiog parduotas produktas marketingui skirtame vaizdo įraše.

{{% figure src="https://res.cloudinary.com/youtuberis/image/upload/q_auto/v1523441796/laidos-RITA-ivardis-tu.jpg" title="Rita laidoje R.I.T.A" alt="Rita laidoje R.I.T.A naudoja įvardį jūs pirmomis 30s" href="https://youtu.be/BDdFoMTSeug?t=14s" %}}

## Tyrimo ypatumai

Dalį rezultatų jau atskleidžiau, bet prieš tęsiant norėčiau pasidalinti keliais metodikos ypatumais, kuriuos, mano nuomone, tu turėtum žinoti. Nesakau, kad jie yra blogi ir kad turiu kažką prieš, bet tuo pačiu jų ir neempatizuoju. Leisiu tau pačiam nuspręsti.

### Kas yra _TU_

Pirmiausia, tyrime minimas žodis _TU_ nėra vienintelis paraidžiui identiškas tirtas įvardis. Taip pat buvo sekami sinonimai, tokie kaip tau, tavo, tavim, jūs, jums, sau, savo ir panašiai[^1], todėl rezultatuose po įvardžiu _TU_ slypi didesnė įvairovė.

### Mediana prieš vidurkį

Šis pasirinkimas gan įdomus, gan kontraversiškas. Tyrimo autoriai nusprendė empatizuoti medianas vietoj vidurkių skaičiavimo, nes, kaip patys teigia, vieni vaizdo įrašai buvo žymiai populiaresni nei kiti, ir todėl mediana pateiktų tiksliausia statistika.

> We decided to emphasize medians in our work rather than averages as we were comparing some videos with very high numbers of views against some with very low numbers, and the median would give us the most accurate understanding.

Nors įprasta naudoti vidurkius, jų pasiteisinimas siekiant atmesti ypač didelius ir ypač mažus numerius irgi skamba logiškai, tik klausimas ar jis tiek pat efektyvus...

### Skaičiukai (arba parametrai naudoti filtrui)

- **Mėginio dydis**: 29 607 vaizdo įrašai (min 30 dienų kaip paskelbti) tarp 2016 metų Balandžio 1 ir Gruodžio 1 dienos. Kaip platformai, kurioje per minutę įkeliama vidutiniškai 300 valandų turinio, nėra dideli skaičiai...

- **Kategorijos**: _kaip ką nors padaryti & stiliaus patarimai, žmonės ir tinklaraščiai, mokslas ir technologijos, kelionės ir renginiai_ ir _švietimas_. Na suprantama, kodėl muzikos kategorija nepateko, bet filmų kūrėjų ar žaidimų žaidėjų pasigesčiau.

- **Trukmė**: buvo pasirinkti vaizdo įrašai, kurių trukmė tarp 2 ir 6 minučių. Todėl galima teikti, kad tyrimas aktualesnis mažesnės apimties kūrėjams. Vėlgi, YouTube skatina ilgesnius įrašus, ir dauguma vlogerių ar rimtesnių _how to_ video varijuoja tarp 11-20 minučių.

- **Minimalūs filtrai**: bent 5 įkėlimai per kanalą, bent 10 prenumeratorių ir bent 40 peržiūrų per vaizdo įrašą. Visi anglų kalba (en-US) su neautomatiškai įrašytais titrais. Žinodamas kokia _stora_[4] YouTube platforma yra, skaičius žymiai padidinčiau - bent padauginti iš 10 tai drąsiai.

Iš svarbiausių lyg ir viskas. Visas, išsamiai aprašytas detales - kas ir kodėl - gali rasti tyrimo metodikoje.

{{% figure src="https://res.cloudinary.com/youtuberis/image/upload/q_auto/v1523441796/edvino-vlogas-ivardis-visi.jpg" title="Edvino vlogas - sveiki visi" alt="The3dvinas naudoja įvardį visi pirmomis 15s" href="https://youtu.be/vGJb4zTOnaA?t=13s" %}}

## Tyrimo rezultatai

Pats laikas apžvelgti ką tyrimas atskleidė, tad trumpai ir aiškiai.

{{% figure src="https://res.cloudinary.com/youtuberis/image/upload/c_scale,h_1080,q_auto/v1523441797/You-in-YouTube-Study-TubeBuddy-HEYcom_Page_22.jpg" title="Peržiūrų mediana" alt="Stulpelinė diagrama - peržiūrų mediana per vaizdo įrašą kontrolinės linijos (be TU <30s) atžvilgiu" %}}

Bent vienas _TU_ (st. 2) pirmomis 5 sekundėmis padidina peržiūrų mediana daugiau kaip pusantro karto, o du _TU_ (st. 3) beveik dvigubina. O po vieną ar daugiau visuose laiko perioduose didina net ~275%. Aš sakyčiau neblogai, o ką **tu** mąstai?

Šalia to galima pastebėti, kad pirmosios sekundės yra efektyviausios. Nors vienas ar daugiau _TU_ (st. 5) panaudoti vėliau nei 10s nuo pradžios turi teigiamos įtakos, tačiau pastaroji nėra tokia ryški kaip kad bent vienas _TU_ (st. 2) pirmose 5s.

Visgi aukščiausias stulpelis rodo, kad geriausi rezultatai yra panaudojant bent po porą _TU_ (st. 12) kiekvienam laiko lange.

{{% figure src="https://res.cloudinary.com/youtuberis/image/upload/c_scale,h_1080,q_auto/v1523441797/You-in-YouTube-Study-TubeBuddy-HEYcom_Page_23.jpg" title="Žiūrovo sąveikos ir patikimų mediana" alt="Stulpelinė diagrama - žiūrovo sąveikos ir paspaudimų patinka mediana kontrolinės linijos (be TU <30s) atžvilgiu." %}}

Šita diagrama kiek pastovesnė, bet tendencija išlieka ta pati. Efektyviausias laiko tarpas yra pirmos 5s (st. 2), tačiau įdomu, kad vienas _TU_ (st. 2) pasirodo geriau nei du _TU_ (st. 3). Galbūt pagalvosi, kad tada geriau naudoti vieną _TU_, bet, pala! Palyginkime! Paliekam tą porą pirmose 5s ir dar bent vieną 6-10s laiko tarpe ir štai (st. 10) geriausias efektas, žymiai didesnis nei pirmu (st. 2) atveju.

Tačiau jei seksime ankstesnės diagramos aukštumas ir panaudosime bent po vieną ar du, ar tris _TU_ visuose laiko tarpuose (st. 12), efektas šiek tiek susilpnės nei (st. 10) atveju, bet vis tiek išlieka ganėtinai aukštas.

## Peržiūros ar komentarai

Tad čia geras klausimas, **kas svarbiau peržiūros ar komentarai** ir patikimai? Aš sakyčiau pastarieji. Paklausi kodėl?

Matai, **peržiūros yra gerai**, bet, jei žiūrovas pamėgo vaizdo įrašą ir dar jei jis ar ji paliko komentarą, tai šansai yra, kad žiūrovas peržiūrėjo **visą** vaizdo įrašą. Ar mąstom apie tą patį?

> BINGO! **Viso** video peržiūra reiškia **didesnį peržiūros laiką** (angl. watch time), o tai reiškia **geresnius reitingus**!

Tuo labiau vietoj dviejų peržiūrų tu gauni vieną peržiūrą plius vieną patikimą ir plius vieną komentarą (kurį gali išplėtoti), tai truputis matematikos ir matom, kad **2** pralaimi **< 3**. Ar manai kitaip?

Yra dar keturios diagramos, kurios pateikia kiek detalesnę informaciją, bet nenoriu tavęs varginti ir paliksiu jas smalsiausiems skaitytojams.

## Mano išvados

Visas straipsnis vien apie jų tyrimą, tai bent jau savom išvadom pasidalinsiu :)

- Didžiausią įtaką įvardis _TU_ turi pirmosiomis 5 sekundėmis. Du _TU_ ir peržiūros padidėjo 97%, beveik dvigubai.
- Ne mažiau svarbu yra išlaikyti pastovumą ir naudoti _TU_ s ir vėliau (6-10 ir 11-30). Tai grįžta su 174% padidėjimu.
- Naudos atneša _TU_ ir vėliau, tačiau ji nėra tokia efektyvi.

### Kokia ta formulė

A + B = X čia neveikia, kiekvieno kelias kitaip vingiuotas, tačiau...

- Sėkmingiausi vaizdo įrašai turėjo **nuo 4 iki 7 _TU_ pirmosiomis 30s**. Daugiau yra geriau, bet per daug gero dalyko ir nepadės.
- Bent 2 _TU_ pirmosiomis 5s ir bent 1 6-10 atneša daugiausiai sąveikos.
- **Taigi, vienas ar du _TU_ pirmosiomis 5 sekundėmis, vienas ar du 6-10s lange ir tada nuo vieno iki trijų 11-30s atkarpoje turėtų atnešti geriausius rezultatus.**
- Tiesa, nepamiršk įvardžio ir vėliau. Juk žiūrovas svarbus ir ten.

## Paskutiniai žodžiai

Tai nėra super eleksyras. Todėl pradėti pirmas sekundes "tu tu tu..." neveiks. Tai **turi būti natūraliai**, tu, kaip video autorius, turi užmegzti kontaktą su žiūrovu, palaikyti akių kontaktą ir išties kreiptis į jį.

**Svarbūs ir kiti faktoriai** - vaizdo įrašo SEO, miniatiūros, turinio kokybė, temos aktualumas. Galų gale, ne visiems vaizdo įrašams tai tinka, mažai tikėtina, kad dokumentikoje žiūrovas bus dėmesio centras, kaip kad ir muzikos klipe.

> Žmonės buvo, yra ir, labai tikėtina, visada bus susidomėję savimi, todėl žodis _tu_ visada atkreips jų dėmesį. Todėl nesvarbu, kaip kritiškai žiūrėtume į tyrimo metodika, **_mums visada patiks būti dėmesio centre_**.

Sveikinu, Tu viską perskaitei. Būtų šaunu išgirsti tavo nuomonę!

[^1]: "p. 36 pdf leidinyje"
[2]: https://hey.com/you-in-youtube-study/ "Harnessing the Power of YOU in YouTube: a TubeBuddy/HEY.com Study"
[3]: https://hey.com/wp-content/uploads/You-in-YouTube-Study-TubeBuddy-HEYcom.pdf 'PDF leidinys: HARNESSING THE POWER OF "YOU" IN YouTube'
[4]: https://www.youtube.com/yt/press/ "YouTube Žiniasklaidai"
[5]: /30-budu-kaip-pasakyti-tu "30+ Būdų kaip pasakyti TU"